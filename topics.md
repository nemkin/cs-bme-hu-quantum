---
layout: default
title: Témakiírások
nav_order: 3
permalink: temak
---

# Témakiírások

## Kvantumalgoritmusok

[Link](https://doktori.hu/index.php?menuid=195&lang=HU&tk_ID=100066)

A 70-es évek végén fizikusok vetették fel, hogy mivel a kvantummechanikai jelenségeket nem sikerült számítógéppel hatékonyan szimulálniuk, talán egy kvantumhatásokra is építő géppel gyorsabban lehetne bizonyos problémákat megoldani. Ebből az ötletből született a számítás egy újabb matematikai modellje, a kvantum Turing-gép.

A kvantum Turing-gép egyik legszembeötlőbb képessége, hogy egyszerre exponenciálisan sok számítási ágat tud követni, de az a nehézség, hogy a modell (és a fizika) szabályai szerint, ezekből nem egyszerű az eredményt (pl. van-e elfogadó számítási ág) kinyerni. Az új modell a szokásos algoritmikus megoldásoktól eltérő ötleteket, technikákat igényel. Az erejét mutatja, hogy pl. kvantum Turing-géppel egy szám prímtényezői polinom időben megtalálhatók (klasszikus Turing-géppel nem ismert ilyen algoritmus), illetve, hogy n rendezetlen elem közötti keresés Θ(√n) időben megvalósítható. A témakör nagy kérdése, hogy milyen feladatokra lehet a klasszikus megoldásnál lényegesen hatékonyabb kvantumaloritmusokat adni, és melyek azok a feladatok, ahol ez a technika nem segít.

A kutatás célja a meglevő algoritmikus módszerek vizsgálata, továbbfejlesztése, alkalmazhatósági körük vizsgálata. Például gráfokban a klasszikus párosítási, feszítőfa vagy folyamalgoritmusok kvantumosítása, a gyorsíthatóság mértékének meghatározása.

## QUBO

## Kvantumséták

A klasszikus gráfbolyongásokat számos területen használják. Segítségükkel modelleznek véletlen folyamatokat (például tőzsdei ármozgásokat, fajok evolúcióját, részecskék mozgását vagy különböző járványok terjedését). Továbbá nehéz algoritmuselméleti feladatok megoldására is alkalmazhatók, hiszen a véletlen bevezetésével gyorsabban adhatnak (közelítő) eredményt és nagyobb méretű bemenetek hatékonyabb feldolgozására is alkalmasak lehetnek. Talán az egyik leghíresebb ilyen algoritmus a Google Page Rank-je, mely az internet hatalmas gráfjából választ rövid idő alatt releváns találatokat.

Többféle módszer is létezik a klasszikus séták kvantumossá tételére, melyek különböző tulajdonságokkal rendelkeznek és más esetekben alkalmazhatók. Kvantumséták segítségével...
